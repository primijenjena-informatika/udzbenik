# Vaš osobni portfolio

Započet ćemo učenje web programiranja na praktičan način: u ovom ćete poglavlju napraviti osobnu web stranicu, vaš portfolio, na kojem ćete izlistati tko ste vi, što volite raditi i slično.
Web programeri, ne biste vjerovali, programiraju web stranice. Dakle nema boljeg načina da osjetiti što to znači biti web programer nego da napravite web stranicu!

Nećemo napraviti ništa pretjerano komplicirano, ali biti će dovoljno da se upoznate s osnovnim konceptima HTML-a i CSS-a, HTML tagovi, struktura web stranice, kako uljepšati stranicu, i još mnogo toga, koje ćemo onda u sljedećim poglavljima detaljno obraditi.
Usput ćete naučiti kako koristiti Visual Studio Code i povezane alate koji vam olakšavaju život dok programirate!

## Što je što u Visual Studio Codeu?

Prije nego što se bacimo na kod, prvo ćete se upoznati s vašim programskim okruženjem, VSCode.
Prvi put kad ste otvorili vaš Codespace, možda ste bili zastrašeni svim tim silnim opcijama i prozorima koji su se otvorili.
VSCode doista ima mnogo opcija, još ih se više može nadodati pomoću ekstenzija, ali većina njih je zapravo relativno jednostvna.
